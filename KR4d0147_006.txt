# -*- mode: mandoku-view; -*-
#+TITLE: 莊簡集
#+DATE: 2015-08-24 23:56:27.045590
#+PROPERTY: ID KR4d0147
#+PROPERTY: BASEEDITION WYG    
#+PROPERTY: JUAN 卷六
<pb:KR4d0147_WYG_006-1a>¶
欽定四庫全書¶
　莊簡集巻六　　　　　　　宋　李光　撰¶
　　五言絶句¶
　　　次韻奉酬當時參議見贈遊鍾山五詩¶
二水蒼茫外千峯杳靄間傷心金碧地舉目異河山¶
英謀參上幕爽氣蓋羣雄憤世仍憂國都忘酒醆中¶
六國衣冠盛中原氣象存腰間佩金印莫忘殺王敦¶
雅志希三釡平生擅一丘歸尋赤松約何必更封留¶
<pb:KR4d0147_WYG_006-1b>¶
塞北烟塵息江南勝氣多君王總戎旅来繼大風歌¶
　　　䟦六無詩巻後¶
六無信筆成無令浪流傳它時達官知人人願南遷¶
　　　脩仁道中微雨峭寒荒山古道間桃花盛開因¶
　　　偶成小詩¶
古道逢元夕荒山慘暮烟桃花雖作意未是豔陽天(時/正)¶
(月十/四日)¶
　　　丁丑嵗冬夜發家書二首¶
<pb:KR4d0147_WYG_006-2a>¶
一别闗山隔相逢未有期書来知勿藥歡喜偶成詩¶
越國今安在湖邉想舊居衡陽空有鴈不寄一行書¶
　　七言絶句¶
　　　三月六日聞五馬同郡僚出郊勸農¶
遥聞鼔吹出城闉露冕褰帷意在民父老莫疑頻駐馬¶
使君那顧採桑人¶
旋移瑶席盍朋簮日暮行庖簇栁陰力勸耕農頒漢詔¶
應知聖主愛民心¶
<pb:KR4d0147_WYG_006-2b>¶
　　　病中作¶
一枕昏昏若醉鄉雲收霧散月臨牕幽人睡足自驚覺¶
雲在青天月在床¶
　　　池外紅蕉¶
雨後芭蕉粲曉霞近如相妬逺如誇臨池似把菱花照¶
隔葉深将翠幔遮¶
　　　立夏日納凉¶
茅菴西畔小池東烏鵲藏身栁影中沙岸山坡無野店¶
<pb:KR4d0147_WYG_006-3a>¶
不知此處有清風¶
　　　五月八日雨大作聞守倅逰湖以前日白蓮見¶
　　　寄戱成小詩謝之¶
守倅風流好事同笙歌都在雨聲中似知坐上多狂客¶
不許佳人酒靣紅¶
　　　老欽闍黎以政和七年九月十七日夜圓寂趺¶
　　　坐如生道俗歎仰邑丞向仁叔作偈讃悼因次¶
　　　其韻¶
<pb:KR4d0147_WYG_006-3b>¶
錬得金剛一性堅形如枯木尚凝然莫疑台嶺慈燈息¶
薪盡何妨火自傳¶
老人端悟上乗禪夜壑蔵舟已脱然認得本來無一物¶
不將三觀浪流傳¶
　　　寄天童覺老¶
竹牖茅簷屋數間不貪杯酒不逰山征租納罷秋田熟¶
未必天童似我閒¶
　　　贈趙與㯽¶
<pb:KR4d0147_WYG_006-4a>¶
嵗嵗天寒白鶴來箧中舊藁為君開濓伊一脉㣲如綫¶
力踐精思漸可囘¶
　　　竹几¶
虚滑輕凉任自然水邉林下最相便他年若遇青城叟¶
成壞方知盡屬天(青城叟見/費孝先事)¶
　　　洞下宗風冷秋初地而近時了覺二老化行淮¶
　　　甸今復盛于閩浙學徒常千餘人予固疑之昨¶
　　　天童訪予于五松山交臂立談之頃疑情頓釋¶
<pb:KR4d0147_WYG_006-4b>¶
　　　因成偈四句奉呈大衆一笑可也¶
一條枯木如青盖古廟香爐散紫煙百鳥却衘花作供¶
恁時方㑹祖師禪¶
　　　雙雁道中¶
晚潮落盡水涓涓栁老秧齊過禁煙十里人家鷄犬静¶
竹扉斜掩䕶蠺眠¶
　　　送春¶
層樓極目送春囘愁裏匆匆把一杯更有明年尋舊約¶
<pb:KR4d0147_WYG_006-5a>¶
先驅還到北枝梅¶
羣花落盡栁綿飛陌上逰人去漸稀今日江津送春去¶
明年還向栁梢歸¶
　　　友人恵鵝僕方戒殺贈二小詩還之¶
曉随蘆鴈聚寒汀只有崇師畫得成欲付庖人應未忍¶
憐渠豈是不能鳴¶
右軍池上動成羣何事羇棲傍主人放汝江湖須逺去¶
莫隨鷄鶩惱比隣¶
<pb:KR4d0147_WYG_006-5b>¶
　　　留春¶
紅蕉開盡槿花飛載酒登臨到落暉秉燭更期尋勝侣¶
不教容易放春歸¶
　　　白蓮¶
白色蓮花也自竒亭亭水靣半開時恰如西子新粧了¶
未把胭脂汚玉肌¶
　　　跋胡機冝畵卷¶
吴山越嶠對横斜清夢時時到外沙行過小橋墟落静¶
<pb:KR4d0147_WYG_006-6a>¶
定知深處是吾家¶
　　　戱成寄介然先軰¶
鳴鳩隔屋報新晴小閣幽牕分外明怪底女僮來滌硯¶
無人知是和詩成¶
　　　政和戊戌孟夏補試文武遣興一首¶
一簾踈雨鎖牢愁小閣幽軒得暫留漫説金甌能破睡¶
不如玉局觧消憂¶
　　　新橋¶
<pb:KR4d0147_WYG_006-6b>¶
賈客船囘泊暮潮夜凉乗月卧吹簫兩堤更擬栽垂栁¶
掩映荆溪罨畵橋¶
　　　浯溪¶
結屋浯溪最上頭氷輪灔灔水悠悠夜深燕坐觀心境¶
月到中天江自流¶
　　　自象登舟入武僊縣境有山聳拔四十丈竒秀¶
　　　異常有道人於此昇僊因以得名¶
青山萬疊俯漣漪時有幽花掛石衣百里清溪休蕩槳¶
<pb:KR4d0147_WYG_006-7a>¶
要㸔倒影入牕扉¶
　　　陽朔道中兩絶¶
北客多誇陽朔山今朝了了見層巒定知萬壑干岩勝¶
不似山隂道上㸔¶
萬里南行豈偶然黄粱一枕夢邯郸初無恵政蘇疲俗¶
父老休迎舊長官¶
　　　覽義叟秋香二首詞情悽惋使人感嘆義叟新¶
　　　有閨房之戚因戯續其韻且知予感念故人不¶
<pb:KR4d0147_WYG_006-7b>¶
　　　忘之意¶
小詩清絶與招䰟香霧依然濕鬢雲一夜狂風都掃盡¶
鼻端無復齅餘芬(維摩經云如入薝/蔔林不齅餘香)¶
冷艶孤芳孰與儔此花飄盡更非秋嶺頭賴有寒梅在¶
接續幽香入品流¶
　　　次韻補之藥名十絶(前五絶自謂/後五絶寄贈)¶
一樽聊對菊花前獨上危樓晚景天風外笛聲聞續斷¶
海桐揺落夜敲磚¶
<pb:KR4d0147_WYG_006-8a>¶
婆娑終日步蓮塘雲㸃空青月到廊病渴長卿初賦就¶
伏神東壁漏聲長¶
平昔雌黄憫聖丘預知鈎吻卒難收狼牙狗舌須防已¶
擬向前湖覔敗舟¶
百部披尋手不停腸留藁本味精英林泉甘遂髙良性¶
石斛何如五斗輕¶
堦前一葉巧隨風夜半金莖沆瀣濃白兎西飛如赤箭¶
烏頭旋復向龍鍾¶
<pb:KR4d0147_WYG_006-8b>¶
靣壁潜心學大空此身無患任飄蓬草堂自得醍醐味¶
更訪稽山支遁翁¶
山城衢陌厭塵&KR0378;獨掃雲房價不低早晚天門自開闔¶
不須鷄舌决明啼¶
纔過天社又中秋江子何時冩我憂風掃半天河海浄¶
𤣥霜着物蛻蟬休¶
草堂誰緝敗蒲編笑傲松蘿不記年應喜秋來甘澤瀉¶
牽牛時復自蹊田¶
<pb:KR4d0147_WYG_006-9a>¶
却上南亭望北亭雲生秋石逼簾旌露欺緑玉青蒲色¶
風擲琅玕敗葉聲¶
　　　次韻補之惜花詩¶
年來直欲挽韶華栁徑桃蹊便是家綵錦幕天防横雨¶
紅紗照夜㸔飛花¶
　　　詠史¶
　　　　項羽不聴韓生之謀背闗懐楚亡徴已見漢¶
　　　　王卒用張良計致齊王信等㑹垓下¶
<pb:KR4d0147_WYG_006-9b>¶
入闗不守舊山河漢用張良作網羅垓下不知兵已合¶
夜深方訝楚人多¶
　　　紀異¶
掣電驅雷起蟄龍一畨桃李鬬纎穠晚來忽見千山白¶
戯蚓鳴蛙失舊蹤¶
　　　贈林桂髙¶
子向柯山得所從天寒濵海致詩筒巻中更賭忠齋筆¶
力障狂瀾有二公¶
<pb:KR4d0147_WYG_006-10a>¶
知入廬山翠㡬重歸除懐玉不匆匆絶憐楳埜雙雛鳯¶
長記閩中一秃翁¶
　　　退朝見越山二首¶
曉來朝退紫宸班馬上悠然見越山便欲掛冠尋舊隠¶
卧㸔逺岫列牕閒¶
接武鴛鸞綴近班愧無謀畧濟時艱打包結伴尋方去¶
相對僧牕一味閒¶
　　　題百官步¶
<pb:KR4d0147_WYG_006-10b>¶
曉雨㣲茫水接天隔江茅店有炊烟杖藜獨上沙頭路¶
猶記當時趕渡船¶
　　　失題¶
别乗風流邁昔賢澄江堂下賸栽蓮秋來更有江湖思¶
睡鴨殘蘆帯暝煙¶
賀監門前水一灣藕花十里對梅山歸心不待秋風急¶
恐負輕鷗作伴閒¶
　　　紹興二年三月還自淮西重至宣城與徳淵寺¶
<pb:KR4d0147_WYG_006-11a>¶
　　　丞諸友散歩後圃登雙溪樓¶
翛然危觀出風塵千里溪山照映人飛盖追隨賔客舊¶
滿園桃李不勝春¶
夙衘王命出行朝軍士無譁罷擊刁一笑闗頭發三箭¶
却驅貔虎取天驕¶
　　　赴金陵舟過霅川偶作¶
孤村逺浦接㣲茫䖏處經行㸔挿秧却憶年時住家處¶
藕花無數遶林塘¶
<pb:KR4d0147_WYG_006-11b>¶
漁舟蕩漾逐鷗輕嘔軋繅車雜櫓聲却入江淮兵革地¶
夢魂何似此間清¶
　　　宿伯氏南軒¶
江山秀色照忩扉暖閣清簷許暫依白首往來寒食路¶
扁舟長趁落潮歸¶
　　　孚先兄示詩頗懐憤悱且有杜門不出之誓連¶
　　　日病目不能荅今小愈因成三絶句奉寄以廣¶
　　　其意¶
<pb:KR4d0147_WYG_006-12a>¶
荆玉靈珠祗自珍閉門覔句未全貧先生不出人難測¶
應有清風動四鄰¶
發憤潜心正下帷一經傳授寜馨児三間茅屋真堪隠¶
十畆荒園未暇窺¶
雲出無心鳥倦歸季鷹當日最知機心空一任他人謗¶
道在何妨舉世非¶
　　　即事¶
野性閒心不可鞿歸来况復故人稀三杯自可頻招隠¶
<pb:KR4d0147_WYG_006-12b>¶
一局何妨小合圍¶
　　　元日¶
逕脱東風入律新翠華移蹕罷東巡中原父老應遮道¶
要㸔君王玉座春¶
　　　元發弟携家避水扵迎山閣且賦二小詩寄諸¶
　　　子勉次其韻¶
襁負蒼皇冒雨來烹茶煑石暫相偎南山况值秋天爽¶
夘酒時時自一杯¶
<pb:KR4d0147_WYG_006-13a>¶
忽驚落日轉東隅人意欣欣似躍魚泛宅同來真不惡¶
幾家囘首歎樓居¶
　　　枕上¶
曉日烘窻度隙塵朝來光景屬閒人有時被煖貪濃睡¶
客到門前且莫嗔¶
　　　水際看雲¶
曾陪鴛鷺綴清班拂袖歸來水石間策杖岸巾聊徙倚¶
孤雲何似此身閒¶
<pb:KR4d0147_WYG_006-13b>¶
　　　過上方一絶¶
芒鞋笻杖强躋攀示病維摩晝掩闗棊罷不知風破雨¶
却擕爐銚過前山¶
　　　再題百官歩¶
茅舍荆扉尚宛然重來白首記當年㡬囘倚杖沙頭路¶
獨立蒼茫喚渡船¶
　　　鷄¶
纓冠飽穀更知時振羽階除自在啼驚斷幽牕五更夢¶
<pb:KR4d0147_WYG_006-14a>¶
北風穿户月沉西¶
　　　夜宿東城有懐¶
風送孤㠶掠岸飛籃輿十里漫追隨夜深小市無燈火¶
雪月佳哉祇自知¶
半生香火庇琳宫自怪年來出處同憂患祗今嘗已徧¶
頹然相對兩衰翁¶
　　　次韻得之恵笋¶
南山老竹引鞭長採掇新萌緑玉香已覺年來忘肉味¶
<pb:KR4d0147_WYG_006-14b>¶
小鐺深煑與君嘗¶
　　　雨中承厲吉老送芍藥色㣲黄者尤竒戯成二¶
　　　小詩為謝¶
殘紅賸紫輾車塵雨浥豐肌浴太真老眼年來超色界¶
定應辜負一枝春¶
勝韻幽香敢自珍静中風味見天真亂紅千㸃飄零盡¶
留得竒葩殿晚春¶
　　　逰石橋三絶¶
<pb:KR4d0147_WYG_006-15a>¶
要觀台嶺百千燈雲水飄然愧衲僧且寄此身江海上¶
不辭千里旋敲氷¶
此身㳺走半塵寰贏得顔衰兩鬢斑要是胸中未豪壯¶
重來海際㸔濤山¶
海上羣鷗了不驚山中草木漫知名祗應門外蒼頑石¶
猶記幽人曳杖聲¶
　　　㳺大龍湫觀瀑亭遇小雨成詠¶
十里蒼崖轉碧空出山雲雨細濛濛只因便是龍湫瀑¶
<pb:KR4d0147_WYG_006-15b>¶
濺沫飛流逐晚風¶
　　　過小江渡行村落間愛其風土偶成¶
未到清溪水半渾山圍蓮蕩鷺成羣槿籬竹塢疑無路¶
鷄犬時時隔岸聞¶
　　　入雁蕩山¶
夢想清㳺覺又非十年雲水與心違名山今屬分符客¶
不羡凌空振錫飛¶
　　　丁已十二月二十六日過吾村早飯宿後溪¶
<pb:KR4d0147_WYG_006-16a>¶
　　　　永嘉氣温圖經謂四時皆温因以得名予守¶
　　　　郡二年未嘗見積雪自行衢婺連見三白¶
梅蘂凌寒雪未消青帘紅斾巧相招十年不踏江山路¶
過盡吾村獨木橋¶
出處平生豈有心心憂時事力難任飽㸔鴈蕩佳山水¶
却入江西劔㦸林¶
過盡闗山到水村衾裯猶訝四時温朔風凛凛催飛雪¶
似與幽人洗瘴痕¶
<pb:KR4d0147_WYG_006-16b>¶
　　　過亡妹墳有感¶
死生契濶不堪論鴻鴈驚飛只斷魂白首重來作寒食¶
數行老淚灑松根¶
　　　離天姥五里入石橋路¶
江湖方喜脱風波嶺路還驚上下坡頼自隨身有竿木¶
南來未怕石頭多¶
　　　過豐城¶
匣蔵千古祕潜虬夜吐光芒犯斗牛欲把精鋼付陶冶¶
<pb:KR4d0147_WYG_006-17a>¶
散為和氣滿田疇¶
　　　予與天台才上座相别踰二十年恵然抱琴見¶
　　　訪老懶日困朱墨度不能欵戲贈小詩¶
當時指法杳難尋二十年來枉用心却抱孤桐林下去¶
青山流水自知音¶
　　　予去開化三十年戊午仲冬自江西召還道¶
　　　由江山境感嘆成小詩¶
依然山色與溪聲嵗月崢嶸祇自驚獨有老農能耐乆¶
<pb:KR4d0147_WYG_006-17b>¶
路傍猶説長官清¶
　　　過清江寄向伯恭¶
清江已在煙城外碧瓦珠簾隔斷橋不見薌林真靣目¶
霜花風葉暮蕭蕭¶
　　　再寄向伯恭¶
南行萬里敢辭遥過盡江西獨木橋已見薌林真靣目¶
依然華髪兩蕭蕭¶
　　　惜春¶
<pb:KR4d0147_WYG_006-18a>¶
羣紅飄盡緑隂濃醉裏㸔花若夢中籬外野桃如有意¶
為予囘首畧從容¶
衰年那復惜流芳自愛春深晝景長老眼不愁花落盡¶
移尊來傍緑隂凉¶
　　　離萍鄉晚宿里田鋪¶
曉出萍鄉動越吟清溪無底亂山深頽垣破屋郵亭古¶
靣壁聊觀去住心¶
　　　牂江對雨¶
<pb:KR4d0147_WYG_006-18b>¶
急雨崩騰㑹百川牂牁江露石如拳兩山南北人來徃¶
笑㸔縱横小渡船¶
　　　牂江晚眺¶
瘴雲消盡日衘山風動踈簾眼界寛試著胡床臨水坐¶
要㸔金塔湧澄瀾¶
　　　元發弟六十五姪逺寄貂蝉筆様孟愽有詩因¶
　　　次韻¶
十年慣使鷄翎筆一束貂蝉愧暗投待我明牕草𤣥罷¶
<pb:KR4d0147_WYG_006-19a>¶
論功應合便封侯(僕觧易/已畢)¶
　　　李子從家觀李成所畫吴越山水圖¶
朝來陡覺瘴塵空逺浦平林杳靄中異境掇移消底力¶
筆端聊舉一針鋒¶
　　　玻璃盌¶
　　　　僕之謫居澄江也吳元預適寓水東時時徃¶
　　　　來忽一日告别仍以玻瓈盌見贈意則厚矣¶
　　　　然僕方宴坐一室空諸所有日食不過飯一¶
<pb:KR4d0147_WYG_006-19b>¶
　　　　盂爾間或散策郊外遇田夫野叟飲輙醉倒¶
　　　　何用是寳器哉因戯成小詩復還其盌¶
獨醒難招楚些魂時從蜑叟醉蠻村興來不假玻瓈盌¶
自有隨身老瓦盆¶
　　　九月二十八日枕上¶
年來心氣苦怔忪永夜長憂百慮攻頼是床頭有清聖¶
一杯扶到五更鐘¶
　　　趙丞相過藤州相從累日因言在朝與諸史官¶
<pb:KR4d0147_WYG_006-20a>¶
　　　㑹話論修史事恐它時不免南行坐有一士云¶
　　　若有此某當從行今日到此音問也不通退作¶
　　　小詩¶
平時盡道相隨去度嶺何曽見一人賴是隨身有孤影¶
燈前月下却相親¶
　　　朱致祥教諭飲酒奕棋與僕畧相上下不見旬¶
　　　日作二詩招之¶
終日沉機喜欲迷一枰勝負未全低清秋九月江頭路¶
<pb:KR4d0147_WYG_006-20b>¶
不見門前瘦馬嘶¶
老罷無人斷送秋惟憑一酌&KR0262;千憂莫嫌白酒難成醉¶
尚有黄花挿滿頭¶
　　　離容南百里間多古松僵仆道上不免斧斤之¶
　　　患感之作小詩呈陸川邑官使稍禁戢之¶
百年斤斧避龍鱗尚被樵夫斫作薪三伏修塗多暍死¶
清隂留取庇行人¶
　　　乙丑二月予赴貶瓊山蘇令辦自蔚平追路至¶
<pb:KR4d0147_WYG_006-21a>¶
　　　陸川訪别臨行作兩小詩¶
&KR0469;落相逢一笑迎旋沽濁酒得深傾明朝轉首俱千里¶
君到藤江我到瓊¶
淹留客館雨冥冥烽火仍連近賊營已悟去来生死夢¶
年来愈覺一身輕¶
